1
Załącznik do uchwały nr 1/05/2020
Parlamentu Studentów Politechniki Opolskiej z dnia 20 maja 2020 r.
REGULAMIN
SAMORZĄDU STUDENCKIEGO POLITECHNIKI OPOLSKIEJ
2
Spis treści
Dział I. Postanowienia ogólne ...................................................................................................... 3
Dział II. Organy Samorządu na szczeblu Uczelni......................................................................... 5
Rozdział I. Parlament Studentów Politechniki Opolskiej .......................................................... 5
Rozdział II. Przewodniczący Samorządu................................................................................... 6
Rozdział III. Zarząd ................................................................................................................... 7
Rozdział IV. Komisja Rewizyjno-Wyborcza............................................................................. 8
Dział III. Organy Samorządu na szczeblu wydziału ..................................................................... 8
Rozdział I. Wydziałowa Rada Studentów.................................................................................. 8
Rozdział II. Przewodniczący Wydziałowej Rady Studentów.................................................... 9 
Rozdział III. Starosta................................................................................................................ 10
Dział IV. Wygaśnięcie mandatu i odwoływanie ......................................................................... 10
Dział V. Postanowienia końcowe, przejściowe i dostosowujące................................................. 11
Załącznik nr 1. Ordynacja Wyborcza do organów Samorządu Studenckiego Politechniki Opolskiej
Załącznik nr 2. Regulamin Posiedzeń organów kolegialnych Samorządu Studenckiego Politechniki Opolskiej
3
Dział I. Postanowienia ogólne
§ 1. 
Niniejszy regulamin określa organizację i sposób działania Samorządu oraz sposób powoływania 
przedstawicieli do organów Uczelni, a także do kolegium elektorów.
§ 2.
Studenci studiów pierwszego i drugiego stopnia oraz jednolitych studiów magisterskich 
prowadzonych w Uczelni tworzą Samorząd.
§ 3.
Samorząd:
1) jest wyłącznym reprezentantem ogółu studentów Uczelni;
2) działa przez swoje organy, w tym Parlament oraz Przewodniczącego Samorządu, wyłaniane 
w sposób wskazany w Ordynacji Wyborczej;
3) prowadzi na terenie Uczelni działalność w zakresie spraw studenckich, w tym 
socjalno-bytowych, sportowych i kulturalnych;
4) działa na podstawie Ustawy, Statutu oraz Regulaminu.
§ 4.
W treści Regulaminu stosuje się następujące określenia i skróty:
1) Ustawa – ustawa z dnia 20 lipca 2018 r. Prawo o szkolnictwie wyższym i nauce;
2) Uczelnia – Politechnika Opolska z siedzibą w Opolu;
3) Statut – Statut Politechniki Opolskiej;
4) Samorząd – Samorząd Studencki Politechniki Opolskiej;
5) student – student Politechniki Opolskiej;
6) Regulamin – Regulamin Samorządu Studenckiego Politechniki Opolskiej;
7) Ordynacja Wyborcza – Ordynacja Wyborcza do organów Samorządu Studenckiego 
Politechniki Opolskiej, stanowiąca załącznik nr 1 do Regulaminu;
8) Regulamin Posiedzeń – Regulamin Posiedzeń organów kolegialnych Samorządu 
Studenckiego Politechniki Opolskiej, stanowiący załącznik nr 2 do Regulaminu;
9) Parlament – Parlament Studentów Politechniki Opolskiej;
10) Przewodniczący Samorządu – Przewodniczący Samorządu Studenckiego Politechniki 
Opolskiej;
11)Zarząd – Zarząd Samorządu Studenckiego Politechniki Opolskiej;
12)Wydziałowa Rada Studentów – Wydziałowa Rada Studentów Samorządu Studenckiego 
Politechniki Opolskiej, określana również skrótem WRS;
13) Przewodniczący WRS – Przewodniczący Wydziałowej Rady Studentów Samorządu 
Studenckiego Politechniki Opolskiej;
14) Komisja Rewizyjna-Wyborcza – Komisja Rewizyjno-Wyborcza Samorządu Studenckiego 
Politechniki Opolskiej, określana również skrótem KRW;
15) Przewodniczący KRW – Przewodniczący Komisji Rewizyjno-Wyborczej Samorządu 
Studenckiego Politechniki Opolskiej;
16)Regulamin Studiów – Regulamin studiów w Politechnice Opolskiej w Opolu.
4
§ 5. 
Załącznikami do Regulaminu i jego integralną częścią są Ordynacja Wyborcza oraz Regulamin 
Posiedzeń.
§ 6.
Uczelnia zapewnia warunki niezbędne do funkcjonowania Samorządu, w tym infrastrukturę i środki 
finansowe, którymi Samorząd dysponuje w ramach swojej działalności.
§ 7.
1. Każdy student ma prawo do:
1) wyrażania opinii o działalności Samorządu i jego organów;
2) kierowania do organów Samorządu wniosków i propozycji oraz uzyskania pomocy 
w sprawach związanych z działalnością Samorządu;
3) uczestniczenia w obradach organów Samorządu za zgodą przewodniczącego danego organu;
4) kandydowania na funkcję w organach Samorządu.
2. Samorząd ma prawo i obowiązek do stałego, nieskrępowanego i swobodnego informowania 
studentów o swojej działalności.
§ 8.
Do zadań Samorządu należy w szczególności:
1) obrona praw studenta;
2) reprezentowanie studentów wobec władz Uczelni i poza nią w sprawach związanych 
z działalnością studencką;
3) inicjowanie i wspieranie działań mających na celu podnoszenie jakości kształcenia;
4) wyrażanie opinii oraz dokonywanie uzgodnień w sprawach wynikających z Ustawy;
5) uczestniczenie w realizacji zadań Uczelni określonych w Ustawie oraz Statucie;
6) wspieranie i realizacja naukowych, kulturalnych, wychowawczych i sportowych inicjatyw 
studenckich;
7) wybieranie przedstawicieli do kolegialnych oraz wyborczych organów Uczelni, komisji oraz 
ciał kolegialnych Uczelni, w których zasiadają przedstawiciele studentów w sposób 
przewidziany w Ustawie oraz Statucie;
8) współpraca z samorządami studenckimi innych uczelni;
9) decydowanie w sprawach rozdziału środków finansowych przeznaczonych przez Uczelnię na 
sprawy studenckie;
10)sporządzanie sprawozdania z rozdziału środków finansowych i rozliczenie tych środków nie 
rzadziej niż raz w roku akademickim i udostępnienie go w Biuletynie Informacji Publicznej 
na stronie Uczelni;
11) uczestniczenie w podejmowaniu decyzji o podziale dotacji ze środków finansowych 
przyznanych przez Ministra Nauki i Szkolnictwa Wyższego na świadczenia dla studentów;
12) udział w pracach nad przygotowaniem regulaminu świadczeń dla studentów.
§ 9.
1. Organami Samorządu na szczeblu Uczelni są:
1) Parlament, Zarząd – jako organy kolegialne;
2) Przewodniczący Samorządu – jako organ jednoosobowy.
2. Organami Samorządu na szczeblu wydziału są:
1) Wydziałowa Rada Studentów – jako organ kolegialny;
5
2) Przewodniczący WRS – jako organ jednoosobowy.
3. Kontrolno-wyborczymi organami Samorządu są:
1) Komisja Rewizyjno-Wyborcza – jako organ kolegialny;
2) Przewodniczący KRW – jako organ jednoosobowy.
4. Zasady organizacji oraz tryb zwoływania i odbywania posiedzeń organów Samorząd określa 
Regulamin Posiedzeń.
5. Organy kolegialne Samorządu podejmują decyzje oraz dokonują uzgodnień i wyrażają opinie 
w formie uchwał.
6. Członek kolegialnego organu Samorządu zobowiązany jest do czynnego udziału w pracach tego 
organu.
7. Pracami organów kolegialnych Samorządu kierują ich przewodniczący.
8. Wszystkie dokumenty organów kolegialnych Samorządu są uwierzytelniane podpisem 
przewodniczącego organu.
9. Obsługę organów Samorządu prowadzi biuro Samorządu.
10. Kadencja Parlamentu rozpoczyna się z dniem zebrania się na wyborcze posiedzenie Parlamentu, 
które odbywa się w czerwcu i trwa do dnia poprzedzającego dzień zebrania się nowego 
Parlamentu w roku następnym. Kadencja pozostałych organów Samorządu oraz przedstawicieli 
studentów w kolegialnych organach Uczelni, a także w komisjach i ciałach kolegialnych Uczelni
rozpoczyna się z dniem wybrania i trwa do momentu wybrania następców w roku następnym. 
Kadencja przedstawicieli studentów w wyborczych organach Uczelni rozpoczyna się z dniem 
wybrania i trwa do momentu zakończenia ostatnich wyborów zgodnie z terminarzem wyborczym
uchwalonym przez Uczelnianą Komisję Wyborczą.
11. Nie można jednocześnie być członkiem Komisji Rewizyjno-Wyborczej oraz członkiem innego 
organu Samorządu z głosem stanowiącym.
12. Nie można pełnić jednocześnie funkcji Przewodniczącego Samorządu oraz funkcji 
Przewodniczącego Wydziałowej Rady Studentów.
Dział II. Organy Samorządu na szczeblu Uczelni
Rozdział I. Parlament Studentów Politechniki Opolskiej
§ 10.
1. Parlament jest organem uchwałodawczym Samorządu na szczeblu Uczelni.
2. Zasady wyboru członków Parlamentu określa Ordynacja Wyborcza.
3. W skład Parlamentu wchodzą:
1) z głosem stanowiącym: przedstawiciele studentów każdego wydziału Uczelni;
2) z głosem doradczym:
a) członkowie Komisji Rewizyjno-Wyborczej;
b) członkowie Wydziałowych Rad Studentów z głosem doradczym;
c) przewodniczący studenckich kół naukowych.
§ 11.
Do zadań Parlamentu należy:
1) uzgadnianie z Senatem Uczelni Regulaminu Studiów;
2) uchwalanie i zmiana Regulaminu;
3) decydowanie w sprawach rozdziału środków finansowych przeznaczonych przez Uczelnie na 
sprawy studenckie;
4) wybór i odwoływanie Przewodniczącego Samorządu;
6
5) opiniowanie przedstawionych przez Przewodniczącego Samorządu kandydatur na 
Wiceprzewodniczących Zarządu;
6) odwoływanie Wiceprzewodniczących Zarządu;
7) wybór i odwoływanie przedstawicieli studentów w Senacie Uczelni;
8) wybór i odwoływanie członków Komisji Rewizyjno-Wyborczej;
9) wybór i odwoływanie koordynatora Piastonaliów;
10) wybór i odwoływanie przedstawicieli studentów do kolegium elektorów;
11) odwoływanie członków Wydziałowych Rad Studentów z głosem stanowiącym;
12) dokonywanie wykładni postanowień Regulaminu, Ordynacji Wyborczej i Regulaminu 
Posiedzeń;
13) decydowanie o podjęciu przez Samorząd akcji protestacyjnej o zasięgu uczelnianym.
Rozdział II. Przewodniczący Samorządu
§ 12.
1. Przewodniczący Samorządu wykonuje zadania w zakresie i na zasadach określonych 
w Regulaminie oraz uchwałach Parlamentu.
2. Przewodniczący Samorządu reprezentuje Samorząd i Uczelnię na zewnątrz w sprawach 
związanych z działalnością studencką.
3. Ten sam student może być Przewodniczącym Samorządu nie więcej niż przez dwie następujące 
po sobie kadencje. Do okresu tego nie wlicza się niepełnych kadencji, przy czym przez niepełną 
kadencję rozumie się okres pełnienia funkcji trwający poniżej 6 miesięcy.
§ 13.
Do zadań Przewodniczącego Samorządu należy w szczególności:
1) reprezentowanie interesów studentów przed władzami Uczelni oraz poza nią;
2) przedstawianie Parlamentowi kandydatów na Wiceprzewodniczących Zarządu;
3) określenie zakresu kompetencji Wiceprzewodniczących;
4) prowadzenie oraz archiwizowanie dokumentacji Parlamentu i Zarządu w trakcie kadencji;
5) delegowanie studentów do komisji zadaniowych dotyczących spraw studenckich powołanych 
przez rektora Uczelni;
6) delegowanie studentów na zjazdy i konferencje dotyczące samorządności studenckiej.
§ 14.
1. Przewodniczący Samorządu z urzędu pełni funkcję przedstawiciela studenckiego:
1) w senackich komisjach Uczelni, w których zgodnie ze Statutem lub uchwałą Senatu Uczelni 
o powołaniu komisji zasiada przedstawiciel studentów;
2) podczas zjazdów Parlamentu Studentów Rzeczypospolitej Polskiej oraz Forum Uczelni 
Technicznych.
2. Funkcje wymienione w ust. 1 może pełnić inny członek Zarządu lub Parlamentu wskazany 
pisemnie przez Przewodniczącego Samorządu.
§ 15.
1. Przewodniczący Samorządu może uczestniczyć we wszystkich posiedzeniach organów 
kolegialnych Samorządu, z zastrzeżeniem ust. 2.
2. Przewodniczący Samorządu może uczestniczyć w posiedzeniach Komisji Rewizyjno-Wyborczej 
za zgodą jej przewodniczącego.
7
Rozdział III. Zarząd 
§ 16.
1. Zarząd jest organem wykonawczym Samorządu na szczeblu Uczelni.
2. Wyboru członków Zarządu, tj. Wiceprzewodniczących dokonuje Przewodniczący Samorządu po 
zasięgnięciu opinii Parlamentu.
3. W skład Zarządu wchodzi od 5 do 7 członków, w tym:
1) Przewodniczący Samorządu, który jest jednocześnie przewodniczącym Zarządu;
2) Wiceprzewodniczący ds. dydaktycznych i jakości kształcenia;
3) Wiceprzewodniczący ds. wizerunku i promocji;
4) Wiceprzewodniczący ds. organizacyjnych;
5) Wiceprzewodniczący ds. kół naukowych.
4. Przewodniczący Samorządu może powołać wiceprzewodniczących do spraw niewymienionych 
w ust. 3.
5. Przy podejmowaniu decyzji przez Zarząd, w przypadku równej liczby głosów, głos decydujący 
ma Przewodniczący Samorządu.
§ 17.
Zarząd wykonuje wszelkie zadania, które nie zostały zastrzeżone dla innych organów Samorządu.
§ 18.
Do zadań Zarządu należy w szczególności:
1) decydowanie w sprawach bieżącej działalności Samorządu;
2) zapewnienie wykonania uchwał Parlamentu;
3) dysponowanie środkami finansowymi i materialnymi Samorządu;
4) rozpatrywanie wniosków studenckich kół naukowych;
5) organizacja szkoleń z zakresu praw i obowiązków studenta;
6) występowanie z wnioskami do władz Uczelni z inicjatywy własnej lub na wniosek Parlamentu;
7) uzgadnianie z rektorem Uczelni powołania osoby do pełnienia funkcji kierowniczej na 
szczeblu Uczelni, do której zakresu obowiązków należą sprawy studenckie;
8) przedstawienie rektorowi Uczelni i Parlamentowi sprawozdania z rozdziału środków 
finansowych przeznaczonych na działalność Samorządu i rozliczenia tych środków co 
najmniej raz w roku kalendarzowym;
9) ustalenie regulaminu świadczeń dla studentów Uczelni w porozumieniu z rektorem Uczelni;
10) opiniowanie projektów aktów normatywnych dotyczących spraw studenckich, przedłożonych 
przez władze Uczelni w zakresie wynikającym z Ustawy;
11) delegowanie studentów do:
a) uczelnianej komisji dyscyplinarnej do spraw nauczycieli;
b) komisji dyscyplinarnej dla studentów;
c) odwoławczej komisji dyscyplinarnej dla studentów;
d) rady ds. jakości Centrum Językowego;
12) współpraca z samorządami studenckimi innych uczelni.
§ 19.
1. Ustępujący z pełnienia funkcji członkowie Zarządu są zobowiązani przedstawić sprawozdanie ze 
swojej działalności podczas uroczystego posiedzenia Parlamentu.
2. Posiedzenie, o którym mowa w ust. 1 odbywa się nie później niż w drugim tygodniu czerwca.
8
3. Podczas posiedzenia, o którym mowa w ust. 1 Komisja Rewizyjno-Wyborcza przedstawia 
oświadczenie dot. działalności sprawozdających się członków Zarządu.
Rozdział IV. Komisja Rewizyjno-Wyborcza
§ 20.
1. Komisja Rewizyjno-Wyborcza jest organem kontrolno-wyborczym Samorządu na szczeblu 
Uczelni.
2. Zasady wyboru członków Komisji Rewizyjno-Wyborczej określa Ordynacja Wyborcza.
3. W skład Komisji Rewizyjno-Wyborczej wchodzi 3 studentów, przy czym z danego wydziału 
Uczelni nie może pochodzić więcej niż jeden student.
§ 21.
1. Do zadań kontrolnych Komisji Rewizyjno-Wyborczej należy:
1) czuwanie nad przestrzeganiem przez organy Samorządu postanowień Ustawy, Statutu 
i Regulaminu;
2) rozstrzyganie sporów kompetencyjnych pomiędzy organami lub członkami organów 
Samorządu;
3) rozstrzyganie w sprawach stwierdzenia wygaśnięcia mandatu członka organu Samorządu;
4) sporządzanie protokołu z kontroli członka organu Samorządu.
2. Komisja Rewizyjno-Wyborcza w zakresie zadań kontrolnych działa z inicjatywy własnej lub na 
wniosek Parlamentu.
3. Protokół, o którym mowa w ust. 1 pkt 4 jest przekazywany do wiadomości wszystkich członków 
Parlamentu.
§ 22.
1. Do zadań wyborczych Komisji Rewizyjno-Wyborczej należy:
1) wykonywanie wszystkich zadań wynikających z postanowień Ordynacji Wyborczej;
2) przeprowadzanie głosowań i sporządzanie z nich protokołów podczas posiedzeń Parlamentu;
3) stała współpraca z Uczelnianą Komisją Wyborczą;
4) stała współpraca z Uczelnianym Ośrodkiem Informatycznym w trakcie przeprowadzania 
wyborów do Parlamentu.
2. Dokumentacja niezbędna do prawidłowego wykonania zadania, o którym mowa w ust. 1 pkt 2 
jest przygotowywana przez Komisję Rewizyjno-Wyborczą.
§ 23.
Każdy członek Komisji Rewizyjno-Wyborczej ma prawo uczestniczyć z głosem doradczym 
w posiedzeniach Zarządu oraz Wydziałowych Rad Studentów.
Dział III. Organy Samorządu na szczeblu wydziału
Rozdział I. Wydziałowa Rada Studentów
§ 24.
1. Wydziałowa Rada Studentów jest organem wykonawczym Samorządu na szczeblu wydziału.
9
2. Zasady wyboru członków Wydziałowej Rady Studentów z głosem stanowiącym określa 
Ordynacja Wyborcza.
3. W skład Wydziałowej Rady Studentów wchodzą:
1) z głosem stanowiącym:
a) Przewodniczący WRS;
b) Wiceprzewodniczący WRS;
c) Sekretarz WRS;
2) z głosem doradczym:
a) przewodniczący studenckich kół naukowych działających przy wydziale;
b) przedstawiciele studentów w radach dydaktycznych kierunków studiów prowadzonych 
w wydziale;
c) przedstawiciele studentów w radzie dziekańskiej wydziału;
d) starości grup wykładowych z wydziału.
§ 25.
Do zadań Wydziałowej Rady Studentów należy:
1) obrona praw i interesów studentów wydziału;
2) współpraca z władzami wydziału w celu podnoszenia jakości kształcenia i wspomagania 
procesu dydaktycznego;
3) opiniowanie programów studiów na kierunkach realizowanych przez wydział;
4) uzgadnianie z rektorem Uczelni powołania osoby do pełnienia funkcji kierowniczej 
w wydziale, do której zakresu obowiązków należą sprawy studenckie;
5) wybór i odwoływanie przedstawicieli studentów do wydziałowego kolegium elektorów;
6) delegowanie studentów wydziału do:
a) rady dziekańskiej wydziału;
b) rad dydaktycznych kierunków studiów realizowanych w wydziale;
c) komisji stypendialnej;
d) komisji rekrutacyjnej;
7) inicjowanie wydarzeń kulturalnych, naukowych i sportowych dla studentów wydziału;
8) stała komunikacja i współpraca z Zarządem oraz pozostałymi Wydziałowymi Radami 
Studentów.
Rozdział II. Przewodniczący Wydziałowej Rady Studentów
§ 26.
1. Przewodniczący WRS wykonuje zadania w zakresie i na zasadach określonych w Regulaminie 
oraz uchwałach Parlamentu i Wydziałowej Rady Studentów.
2. Przewodniczący WRS reprezentuje Wydziałową Radę Studentów i wydział na zewnątrz 
w sprawach związanych z działalnością studencką.
3. Ten sam student może być Przewodniczącym WRS nie więcej niż przez dwie następujące po 
sobie kadencje. Do okresu tego nie wlicza się niepełnych kadencji, przy czym przez niepełną 
kadencję rozumie się okres pełnienia funkcji trwający poniżej 6 miesięcy.
§ 27.
Do zadań Przewodniczącego WRS należy w szczególności:
1) reprezentowanie interesów studentów przed władzami wydziału oraz poza nią;
2) stała komunikacja i współpraca z Przewodniczącym Samorządu oraz pozostałymi 
Przewodniczącymi WRS;
10
3) określenie zakresu kompetencji Sekretarza WRS;
4) delegowanie studentów na egzaminy komisyjne na wniosek zainteresowanego studenta;
5) prowadzenie oraz archiwizacja dokumentacji Wydziałowej Rady Studentów w trakcie 
kadencji.
Rozdział III. Starosta 
§ 28.
1. Starosta wykonuje zadania w zakresie i na zasadach określonych w Regulaminie.
2. Starosta jest wyłącznym przedstawicielem wszystkich studentów swojej grupy wykładowej.
3. Starostę wybierają studenci grupy wykładowej ze swego grona zgodnie z Ordynacją Wyborczą.
§ 29.
Do zadań starosty należy:
1) reprezentowanie studentów grupy wykładowej w bieżących sprawach;
2) rozwiązywanie indywidualnych i grupowych problemów zgłaszanych przez studentów grupy 
wykładowej;
3) uzgadnianie w porozumieniu z wykładowcami terminów egzaminów podczas sesji 
egzaminacyjnej;
4) przekazywanie do wiadomości studentów grupy wykładowej ogłoszeń dotyczących 
programów studiów oraz spraw studenckich;
5) cykliczne informowanie studentów grupy wykładowej o inicjatywach Samorządu;
6) stała komunikacja i współpraca z członkami Wydziałowej Rady Studentów z głosami 
stanowiącymi;
7) uczestniczenie w posiedzeniach Wydziałowej Rady Studentów.
§ 30.
W celu zapewnienia należytego przepływu informacji pomiędzy studentami grupy wykładowej, 
a właściwym dla nich Biurem Centrum Obsługi Studenta, starosta jest obsługiwany w pierwszej 
kolejności. 
Dział IV. Wygaśnięcie mandatu i odwoływanie 
§ 31.
1. Mandat wygasa w przypadku:
1) utraty praw studenta w rozumieniu Regulaminu Studiów;
2) pisemnej rezygnacji złożonej na ręce Przewodniczącego Samorządu i Przewodniczącego 
Komisji Rewizyjno-Wyborczej;
3) przekroczenia dozwolonej liczby nieusprawiedliwionych nieobecności podczas posiedzeń 
organu Samorządu, którego jest członkiem;
4) odwołania zgodnie z postanowieniami niniejszego działu;
5) wyjazdu na zagraniczne studia trwające dłużej niż jeden semestr;
6) trwałej niezdolności do wykonywania zadań organu lub członka organu dłużej niż 2 miesiące.
2. Wygaśnięcie mandatu stwierdza Komisja Rewizyjno-Wyborcza.
§ 32.
11
Odwołanie może nastąpić w przypadku:
1) niewykonywania obowiązków wynikających ze sprawowania mandatu przez co najmniej 
jeden miesiąc bez usprawiedliwionej przyczyny;
2) prowadzenia w Uczelni lub poza nią działalności, która w rażący sposób narusza interes 
Uczelni lub Samorządu;
3) rażącego naruszenia postanowień Regulaminu;
4) wypełniania zadań wynikających z pełnionej funkcji w sposób naruszający interes Uczelni 
lub Samorządu.
§ 33.
1. Wniosek o odwołanie może złożyć grupa co najmniej 10 studentów do Przewodniczącego 
Komisji Rewizyjno-Wyborczej, który zobowiązany jest zwołać posiedzenie Parlamentu w ciągu 
21 dni od momentu otrzymania wniosku, którego odbiór zostanie potwierdzony pisemnie jeżeli 
przepis szczególny nie stanowi inaczej.
2. Wniosek, o którym mowa w ust. 1 musi być uzasadniony, a student, którego dotyczą zarzuty 
dysponuje co najmniej 14-dniowym terminem na ustosunkowanie się do zarzutów.
3. Wniosek, o którym mowa w ust. 1 i 2 musi znaleźć się w zatwierdzonym porządku obrad 
Parlamentu. 
4. We wniosku o odwołanie Przewodniczącego Samorządu, musi znaleźć się wskazanie kandydata 
do pełnienia funkcji Przewodniczącego Samorządu do czasu zakończenia kadencja oraz jego 
zgoda na kandydowanie. 
5. Odwołania Wiceprzewodniczącego może dokonać Zarząd na wniosek Przewodniczącego 
Samorządu.
§ 34.
1. W przypadku wygaśnięcia lub nieobsadzenia mandatu Komisja Rewizyjno-Wyborcza 
przeprowadza wybory uzupełniające jeżeli wygasły lub nieobsadzony mandat wpływa na 
zachowanie ciągłości funkcjonowania Uczelni lub Samorządu. 
2. Mandat uzupełniony w wyborach uzupełniających trwa do dnia wyłonienia organów kolejnej 
kadencji. 
Dział V. Postanowienia końcowe, przejściowe i dostosowujące
§ 35.
Z chwilą wejścia w życie Regulaminu traci moc regulamin Samorządu Studenckiego Politechniki 
Opolskiej uchwalony dnia 11 maja 2017 r. przez Parlament Studentów Politechniki Opolskiej.
§ 36.
Kadencja dotychczasowych organów oraz członków organów Samorządu, przedstawicieli studentów 
w kolegialnych oraz wyborczych organach Uczelni, a także przedstawicieli studentów zasiadających 
w komisjach oraz ciałach kolegialnych Uczelni wygasa w momencie wybrania następców. 
§ 37.
Z chwilą wejścia w życie Regulaminu Komisja Rewizyjna staje się Komisją Rewizyjno-Wyborczą.
12
Załącznik nr 1. Ordynacja Wyborcza do organów Samorządu 
Studenckiego Politechniki Opolskiej
Dział I. Postanowienia ogólne
§ 1.
1. Ordynacja Wyborcza określa tryb przeprowadzania wyborów do organów Samorządu, 
przedstawicieli studentów zasiadających w kolegialnych oraz wyborczych organach Uczelni, 
a także tryb przeprowadzania wyborów starosty oraz koordynatora Piastonaliów.
2. W treści Ordynacji Wyborczej stosuje się następujące określenia:
1) okręg wyborczy – każdy wydział Uczelni;
2) terminarz wyborczy – załącznik do uchwały Komisji Rewizyjno-Wyborczej określający dni, 
w których upływają terminy wykonania czynności wyborczych.
§ 2.
1. Wybory przewidziane w Ordynacji Wyborczej przeprowadzane są w głosowaniach tajnych przez 
Komisję Rewizyjno-Wyborczą, jeżeli przepis szczególny nie stanowi inaczej.
2. Wybory do Parlamentu, a zarazem członków Wydziałowych Rad Studentów z głosem 
stanowiącym oraz wybory starosty są powszechne, równe i bezpośrednie.
3. Wybory Przewodniczącego Samorządu, Komisji Rewizyjno-Wyborczej, a także przedstawicieli 
studentów zasiadających w kolegialnych i wyborczych organach Uczelni oraz Koordynatora 
Piastonaliów są równe i pośrednie.
Dział II. Wybory do Parlamentu
§ 3.
Na każdy okręg wyborczy przypadają trzy mandaty niezależnie od liczby studentów.
§ 4.
1. Czynne prawo wyborcze przysługuje wszystkim studentom wydziału.
2. Student studiujący na więcej niż jednym wydziale dysponuje głosem na każdym z wydziałów.
3. Studentowi, który studiuje na więcej niż jednym kierunku studiów na danym wydziale, 
przysługuje tylko jeden głos na tym wydziale.
§ 5.
1. Bierne prawo wyborcze przysługuje wszystkim studentom wydziału.
2. Studentowi studiującemu na więcej niż jednym wydziale przysługuje bierne prawo wyborcze 
tylko na jednym wybranym przez niego wydziale. Kandydat dokonuje wyboru drogą mailową 
skierowaną do Przewodniczącego Komisji Rewizyjno-Wyborczej. 
13
§ 6.
1. Komisja Rewizyjno-Wyborcza uchwala terminarz wyborczy nie później niż 21 dni przed datą 
wyborów, o której mowa w ust. 2, z zastrzeżeniem § 31 Ordynacji Wyborczej. Uchwała wraz z 
załącznikiem podlegają niezwłocznemu ogłoszeniu we wszystkich okręgach wyborczych oraz 
opublikowaniu na stronie internetowej Samorządu.
2. Wybory wyznacza się na dzień przypadający nie później niż 21 dni przed rozpoczęciem się sesji
egzaminacyjnej w semestrze letnim, z zastrzeżeniem § 31 Ordynacji Wyborczej.
3. Wybory nie mogą zostać wyznaczone na dzień wolny od zajęć dydaktycznych.
4. Komisja Rewizyjno-Wyborcza ustala terminarz wyborczy, który powinien zawierać 
w szczególności:
1) termin sporządzenia spisu wyborców;
2) termin przeprowadzenia głosowań w poszczególnych okręgach wyborczych wraz z 
godzinami głosowania;
3) termin zgłaszania kandydatów;
4) termin sporządzenia wykazu wszystkich kandydatów.
§ 7.
1. Spisy wyborców sporządza Komisja Rewizyjno-Wyborcza na podstawie danych przekazanych 
przez odpowiednie jednostki organizacyjne Uczelni, odrębnie dla każdego okręgu wyborczego, 
najpóźniej na 7 dni przed wyborami. 
2. Student, który posiada czynne prawo wyborcze, a nie został uwzględniony w spisie wyborców, 
jest dopisywany do spisu wyborców przez Przewodniczącego Komisji Rewizyjno-Wyborczej, 
jeżeli udowodni, że przysługuje mu czynne prawo wyborcze poprzez przesłanie drogą mailową 
zaświadczenia o posiadaniu statusu studenta.
§ 8.
1. Student zgłasza swoją kandydaturę drogą mailową do Przewodniczącego Komisji RewizyjnoWyborczej, nie później niż 3 dni przed dniem wyborów.
2. Zgłoszenie kandydata zawiera:
1) imię i nazwisko kandydata;
2) kierunek studiów, rok oraz numer albumu kandydata;
3) dane kontaktowe kandydata, tj. adres e-mail oraz numer telefonu kontaktowego;
4) oświadczenie o wybranym okręgu wyborczy w przypadku studentów studiujących na więcej 
niż jednym wydziale;
5) zgodę na kandydowanie;
6) podpis kandydata.
3. Niezwłocznie po zakończeniu przyjmowania zgłoszeń, Komisja Rewizyjno-Wyborcza umieszcza 
na stronie internetowej Samorządu listę zgłoszonych kandydatów w każdym okręgu wyborczym.
§ 9.
1. Każdy kandydat może zgłosić jednego męża zaufania, którym może być tylko student.
2. Mężem zaufania nie może być student kandydujący w wyborach oraz członek Komisji 
Rewizyjno-Wyborczej.
3. Mężów zaufania zgłasza się drogą mailową skierowaną do Przewodniczącego Komisji 
Rewizyjno-Wyborczej najpóźniej w dzień poprzedzający dzień głosowania.
4. Mężowie zaufania mają prawo być obecni w dniu głosowania podczas wykonywania wszystkich 
czynności wyborczych.
14
5. Mężom zaufania przysługuje prawo wniesienia do protokołu uwag dotyczących czynności 
wyborczych, przy których byli obecni.
§ 10.
Jeżeli liczba kandydatów do Parlamentu jest mniejsza bądź równa liczbie mandatów w danym okręgu 
wyborczym, Komisja Rewizyjno-Wyborcza stwierdza, że zostali oni wybrani bez przeprowadzania 
głosowania. 
§ 11.
1. Kampania wyborcza rozpoczyna się z dniem uchwalenia terminarza wyborczego i trwa do dnia 
poprzedzającego dzień wyborów.
2. W okresie kampanii wyborczej można prowadzić agitację wyborczą w zwyczajowo przyjętych 
formach. Agitacji wyborczej na rzecz kandydatów do Parlamentu nie mogą prowadzić 
członkowie Komisji Rewizyjno-Wyborczej. 
3. Studenci rozpowszechniający materiały wyborcze są zobowiązani do usunięcia tych materiałów 
niezwłocznie po zakończeniu kampanii wyborczej, nie później niż w siódmym dniu po wyborach.
§ 12.
1. Głosowania odbywają się bez przerwy przez co najmniej 12 godzin w drodze elektronicznej 
procedury wyborczej za pośrednictwem systemu USOSweb. Za obsługę techniczną wyborów 
odpowiada Komisja Rewizyjno-Wyborcza we współpracy z Uczelnianym Ośrodkiem 
Informatycznym.
2. Kandydatów do Parlamentu umieszcza się w systemie USOSweb w kolejności alfabetycznej.
3. Aktu głosowania dokonuje się przez zaznaczenie aktywnego pola wyboru obok nazwiska 
kandydata, na którego chcemy oddać głos. Głos jest nieważny, jeżeli zaznaczono pola obok 
nazwiska więcej niż trzech kandydatów lub nie zaznaczono żadnego pola.
4. Obliczanie wyniku głosowania odbywa się za pośrednictwem systemu USOSweb.
5. Członkami Parlamentu w danym okręgu wyborczym zostaje trzech kandydatów, którzy otrzymali 
kolejno najwięcej oddanych głosów ważnych.
6. Jeżeli dwóch lub więcej kandydatów otrzymało równą liczbę głosów uprawniającą do uzyskania 
mandatu i kandydatów tych jest więcej niż mandatów do uzyskania, o pierwszeństwie rozstrzyga 
dodatkowe głosowanie przeprowadzone z udziałem tych kandydatów.
7. Głosowanie dodatkowe, o którym mowa w ust. 6 zarządza Komisja Rewizyjno-Wyborcza 
i odbywa się nie później niż 3 dni od dnia pierwszego głosowania.
§ 13.
1. Komisja Rewizyjno-Wyborcza sporządza protokoły wyborcze dla każdego okręgu wyborczego
niezwłocznie po zakończeniu głosowań.
2. W protokołach wyborczych, o których mowa w ust. 1 podaje się:
1) datę głosowania;
2) godzinę rozpoczęcia i zakończenia głosowania;
3) liczbę studentów uprawnionych do głosowania;
4) liczbę studentów, którzy wzięli udział w głosowaniu;
5) liczbę głosów nieważnych;
6) liczbę głosów ważnych;
7) liczbę głosów ważnych oddanych na poszczególnych kandydatów;
8) wynik głosowania;
9) decyzje podjęte przez Komisję Rewizyjno-Wyborczą;
10)istotne okoliczności związane z przebiegiem glosowania.
15
3. Protokoły podpisują i każdą ze stron parafują członkowie Komisji Rewizyjno-Wyborczej obecni 
przy jego sporządzeniu. Protokół opatruje się pieczęcią Komisji Rewizyjno-Wyborczej. 
4. Komisja Rewizyjno-Wyborcza na prośbę kandydata przekazuje mu kopię protokołu w formie 
elektronicznej.
5. Niezwłocznie po sporządzeniu protokołów, Komisja Rewizyjno-Wyborcza umieszcza je na 
stronie internetowej Samorządu.
§ 14.
Wyniki wyborów stają się ważne po dwóch dniach od ich ogłoszenia, jeżeli nie zostanie złożony 
w tym czasie protest wyborczy. 
§ 15.
1. Podstawę wniesienia protestu wyborczego stanowią:
1) naruszenia przepisów Ordynacji Wyborczej;
2) naruszenia uchwał Komisji Rewizyjno-Wyborczej;
3) dopuszczenie się fałszerstw wyborczych;
4) złamanie ciszy wyborczej;
5) prowadzenie agitacji wyborczej po zakończeniu kampanii wyborczej. 
2. Protest, o którym mowa w ust. 1 ma prawo wnieść grupa co najmniej 10 studentów. 
3. Protest wnosi się drogą mailową do Przewodniczącego Komisji Rewizyjno-Wyborczej 
w terminie dwóch dni roboczych od dnia umieszczenia na stronie internetowej Samorządu
protokołów wyborczych.
4. W proteście, o którym mowa w ust. 1 muszą zostać sformułowane zarzuty oraz przedstawione 
dowody, na których jest oparty.
5. Protest wyborczy niespełniający postanowień ust. 2-4 pozostawia się bez rozpoznania. 
§ 16.
1. Komisja Rewizyjno-Wyborcza rozpatruje protest w terminie dwóch dni od jego wniesienia i po 
zapoznaniu się z całością dokumentacji dotyczącej przebiegu wyborów wydaje opinię w sprawie 
protestu.
2. Opinia, o której mowa w ust. 1, powinna zawierać ustalenia co do zasadności protestu, a w razie 
potwierdzenia jego zasadności – ocenę, czy naruszenie miało wpływ na wynik wyborów. 
§ 17.
1. Komisja Rewizyjno-Wyborcza na podstawie protokołów wyborczych, o których mowa 
w § 13 oraz opinii wydanych w wyniku rozpoznania protestów wyborczych, rozstrzyga 
o ważności wyborów w całości lub o ważności wyborów w danym okręgu wyborczym.
2. W przypadku stwierdzenia zasadności zarzutów zawartych w protestach wyborczych oraz 
uprawdopodobnienia, że miały one istotny wpływ na wynik wyborów, Komisja RewizyjnoWyborcza stwierdza nieważność wyborów w całości lub nieważność wyborów w danym okręgu 
wyborczym.
3. Komisja Rewizyjno-Wyborcza stwierdzając nieważność wyborów w całości lub nieważność 
wyborów w danym okręgu wyborczym, postanawia o przeprowadzeniu wyborów ponownych lub 
o podjęciu niektórych czynności wyborczych, wskazując czynność, od której należy ponowić 
procedurę wyborczą. 
4. Niezwłocznie po stwierdzeniu ważności wyborów we wszystkich okręgach wyborczych Komisja 
Rewizyjno-Wyborcza przekazuje protokoły oraz uchwały wyborcze 
16
Prorektorowi ds. studenckich i organizacyjnych oraz zamieszcza na stronie internetowej 
Samorządu wyniki wyborów w każdym okręgu wyborczym.
Dział III. Wybory przeprowadzane przez Parlament
Rozdział I. Postanowienia ogólne 
§ 18.
Przepisy dotyczą zgłaszania kandydatów, protokołów wyborczych, protestów wyborczych 
i stwierdzania ważności wyborów do Parlamentu stosuje się odpowiednio w wyborach 
przeprowadzanych przez Parlament.
§ 19.
1. Nazwiska kandydatów umieszcza się w kolejności alfabetycznej na kartach do głosowania 
opatrzonych pieczęcią Komisji Rewizyjno-Wyborczej.
2. Aktu głosowania dokonuje się przez postawienie znaku X obok nazwiska maksymalnie tylu 
kandydatów ile mandatów jest do obsadzenia, jeżeli Ordynacji Wyborcza nie stanowi inaczej. 
Głos jest nieważny, jeżeli na karcie do głosowania postawiono znak X obok nazwiska większej 
ilości kandydatów niż ilość mandatów do obsadzenia lub nie postawiono znaku X obok nazwiska 
żadnego z kandydatów.
3. Po zakończeniu głosowania Przewodniczący KRW, w obecności członków Komisji RewizyjnoWyborczej otwiera urnę, po czym przystępuje się do liczenia znajdujących się w niej głosów.
4. Karta do głosowania jest nieważna, jeżeli:
1) została uszkodzona w sposób uniemożliwiający jej odczytanie;
2) nie można jednoznacznie stwierdzić, która z kratek została zaznaczona;
3) nie jest zgodna ze wzorem karty do głosowania;
4) nie jest opatrzona pieczęcią Komisji Rewizyjno-Wyborczej;
5) przy nazwisku kandydata zaznaczono więcej niż jedną kratkę.
5. W przypadkach spornych dotyczących ważności karty do głosowania decyzję podejmuje 
Przewodniczący KRW.
Rozdział II. Wyborcze posiedzenie Parlamentu 
§ 20.
1. Posiedzenie nowo wybranego Parlamentu, zwane wyborczym posiedzeniem Parlamentu zwołuje 
Przewodniczący KRW niezwłocznie po dokonaniu postanowienia § 17 ust. 4 Ordynacji 
Wyborczej. 
2. Przewodniczący KRW zawiadamia nowo wybranych członków Parlamentu o wyborczym
posiedzeniu Parlamentu drogą mailową skierowaną na adresy e-mail, o których mowa w § 8 ust. 
2 pkt 3 Ordynacji Wyborczej.
3. W przypadku powiadomienia, o którym mowa w ust. 2 stosuje się odpowiednio 
§ 2 ust. 3 Regulaminu Posiedzeń.
17
§ 21.
1. Podczas wyborczego posiedzenia Parlamentu dokonuje się wyboru Przewodniczącego 
Samorządu, Komisji Rewizyjno-Wyborczej oraz przedstawicieli studentów w Senacie Uczelni, 
a także opiniuje przedstawionych przez Przewodniczącego Samorządu kandydatów na 
Wiceprzewodniczących Zarządu. 
2. Do momentu wyboru Przewodniczącego Samorządu, przewodniczącym obrad jest 
Przewodniczący KRW.
§ 22.
1. Członkowie Parlamentu składają w formie pisemnej ślubowanie o następującej treści:
„Świadomy reprezentowania ogółu studentów Politechniki Opolskiej ślubuję:
- strzec godności akademickiej i dobrego imienia Samorządu Studenckiego Politechniki 
Opolskiej,
- wytrwale zdobywać wiedzę, stale ją pogłębiać oraz dzielić się nią z pozostałymi 
samorządowcami,
- dociekać prawdy, głosić ją oraz dawać jej świadectwo swoim postępowaniem,
- przestrzegać zasad tolerancji międzyludzkiej,
- okazywać szacunek nauczycielom akademickim, pracownikom Uczelni, studentom oraz 
pozostałym samorządowcom.”
2. Po złożeniu ślubowania, o którym mowa w ust. 1 następuje procedura wyboru Przewodniczącego 
Samorządu.
Rozdział III. Wybory Przewodniczącego Samorządu 
§ 23.
1. Przewodniczący Samorządu wybierany jest spośród członków Parlamentu.
2. W przypadku głosowania na Przewodniczącego Samorządu, jeżeli został zgłoszony tylko jeden 
kandydat, aktu głosowania dokonuje się przez postawienie znaku X w polu „za”, „przeciw” lub 
„wstrzymuję się”. Głos jest nieważny, jeżeli na karcie do głosowania zostało skreślone więcej niż 
jedno pole lub nie zaznaczono żadnego pola. W pozostałych sprawach do głosowania nad jednym 
kandydatem stosuje się odpowiednio ust. 4-7.
3. Jeżeli w pierwszym głosowaniu na Przewodniczącego Samorządu żaden z kandydatów nie 
uzyskał bezwzględnej większości głosów, przeprowadza się niezwłocznie ponowne głosowanie 
w czasie tego samego posiedzenia. W głosowaniu ponownym wybiera się spośród dwóch 
kandydatów, którzy w pierwszym głosowaniu uzyskali najwięcej głosów. Jeżeli pierwsze miejsce 
zajmie więcej, niż dwóch kandydatów, albo drugie miejsce zajmie więcej niż jeden kandydat, 
w ponownym głosowaniu wybiera się spośród odpowiednio większej liczby kandydatów. 
W ponownym głosowaniu wybrany zostaje kandydat, który uzyska bezwzględną większość 
głosów.
4. Jeżeli w głosowaniach przeprowadzonych zgodnie z ust. 3 nie dojdzie do wyboru 
Przewodniczącego Samorządu, przewodniczący obrad zarządza przerwę trwającą co najmniej 30 
minut.
5. Po przerwie, o której mowa w ust. 4 przystępuje się do głosowania w celu dokonania wyboru 
Przewodniczącego Samorządu spośród wszystkich zgłoszonych kandydatów stosując 
postanowienia ust. 2-4.
6. Jeżeli w wyniku głosowania, o którym mowa w ust. 5 żaden kandydat na Przewodniczącego 
Samorządu nie otrzyma wymaganej większości głosów, przewodniczący obrad zamyka 
posiedzenie.
18
7. Ponowne wyborcze posiedzenie Parlamentu zwołuje Przewodniczący KRW nie później niż 3 dni 
od dnia zebrania się pierwszego posiedzenia. Ponowne posiedzenie nie może odbyć się później 
niż 10 dni od dnia zebrania się pierwszego posiedzenia.
Rozdział IV. Wybór Wiceprzewodniczących Zarządu
§ 24.
1. Wiceprzewodniczący Zarządu wybierani są przez Przewodniczącego Samorządu.
2. Przewodniczący Samorządu przedstawia Parlamentowi co najmniej 4 kandydatów na 
Wiceprzewodniczących Zarządu.
3. Po przedstawieniu kandydatów na Wiceprzewodniczących Zarządu następuje ich opiniowanie.
4. Wiceprzewodniczącymi Samorządu zostają studenci przedstawieni przez Przewodniczącego 
Samorządu oraz zaopiniowani przez Parlament.
Rozdział V. Wybory Komisji Rewizyjno-Wyborczej
§ 25.
1. Komisja Rewizyjno-Wyborcza wybierana jest spośród studentów zgodnie z postanowieniem 
§ 20 ust. 3 Regulaminu, którzy uzyskali kolejno największą ilość głosów ważnych. 
2. Jeżeli dwóch lub więcej kandydatów otrzymało równą liczb głosów uprawniającą do uzyskania 
mandatu i kandydatów tych jest więcej niż mandatów do uzyskania, o pierwszeństwie decyduje 
dodatkowe głosowanie przeprowadzone z udziałem tych kandydatów.
3. Głosowanie dodatkowe, o którym mowa w ust. 2 odbywa się niezwłocznie po ogłoszeniu 
wyników pierwszego głosowania.
4. Członkowie Komisji Rewizyjno-Wyborczej wybierają spośród swojego grona przewodniczącego 
niezwłocznie po ogłoszeniu wyników. 
Rozdział VI. Wybory przedstawicieli studentów w Senacie Uczelni
§ 26.
1. Przedstawiciele studentów w Senacie Uczelni wybierani są spośród członków Parlamentu 
w liczbie określonej w Statucie, którzy uzyskali kolejno największą liczbę głosów. 
2. W skład przedstawicieli studentów w Senacie Uczelni wchodzi co najmniej 1 student z każdego 
okręgu wyborczego.
3. Jeżeli dwóch lub więcej kandydatów otrzymało równą liczbę głosów uprawniającą do uzyskania 
mandatu i kandydatów tych jest więcej niż mandatów do uzyskania, o pierwszeństwie decyduje 
dodatkowe głosowanie przeprowadzone z udziałem tych kandydatów.
4. Głosowanie dodatkowe, o którym mowa w ust. 3 odbywa się niezwłocznie po ogłoszeniu 
wyników pierwszego głosowania.
19
Rozdział VII. Wybory przedstawicieli studentów do kolegium elektorów
§ 27.
1. Przedstawiciele studentów do kolegium elektorów wybierani są spośród studentów w liczbie 
określonej w Statucie, którzy uzyskali kolejno największą liczbę głosów. 
2. W skład przedstawicieli studentów do kolegium elektorów wchodzi co najmniej 3 studentów
z każdego okręgu wyborczego.
3. Jeżeli dwóch lub więcej kandydatów otrzymało równą liczbę głosów uprawniającą do uzyskania 
mandatu i kandydatów tych jest więcej niż mandatów do uzyskania, o pierwszeństwie decyduje 
dodatkowe głosowanie przeprowadzone z udziałem tych kandydatów.
4. Głosowanie dodatkowe, o którym mowa w ust. 3 odbywa się niezwłocznie po ogłoszeniu 
wyników pierwszego głosowania.
Rozdział VIII. Wybory koordynatora Piastonaliów
§ 28.
1. Koordynator Piastonaliów wybierany jest spośród członków Parlamentu najpóźniej do końca 
października roku poprzedzającego rok, w którym odbędą się Piastonalia, który uzyskał 
największą liczbę głosów. 
2. Jeżeli dwóch lub więcej kandydatów otrzymało równą liczbę głosów uprawniającą do uzyskania 
mandatu i kandydatów tych jest więcej niż mandatów do uzyskania, o pierwszeństwie decyduje 
dodatkowe głosowanie przeprowadzone z udziałem tych kandydatów.
3. Głosowanie dodatkowe, o którym mowa w ust. 3 odbywa się niezwłocznie po ogłoszeniu 
wyników pierwszego głosowania.
Dział IV. Wybory na szczeblu wydziału
Rozdział I. Wybory członków Wydziałowej Rady Studentów z głosem stanowiącym
§ 29.
1. Członkami Wydziałowej Rady Studentów z głosem stanowiącym, tj. Przewodniczącym WRS, 
Wiceprzewodniczącym WRS i Sekretarzem WRS zostają studenci, którzy zostali wybrani na 
członków Parlamentu w danym okręgu wyborczym.
2. Przewodniczącym WRS zostaje student, który uzyskał najwięcej głosów w wyborach do 
Parlamentu w danym okręgu wyborczym. Jeżeli dwóch lub więcej kandydatów otrzymało równą 
liczbę głosów uprawniającą do uzyskania mandatu i kandydatów tych jest więcej niż mandatów 
do uzyskania, o pierwszeństwie decyduje dodatkowe głosowanie przeprowadzone z udziałem 
tych kandydatów.
3. Niezwłocznie po ustanowieniu Przewodniczącego WRS, członkowie WRS z głosem 
stanowiącym wybierają spośród swojego grona Wiceprzewodniczącego WRS oraz Sekretarza 
WRS. 
4. W sytuacji, o której mowa w § 10 przeprowadza się głosowanie na Przewodniczącego WRS, 
jeżeli istnieje taka konieczność.
20
Rozdział II. Wybory starosty
§ 30.
1. Starosta jest wybierany spośród studentów grupy wykładowej w wyborach powszechnych, 
równych i bezpośrednich. 
2. Czynne i bierne prawo wyborcze posiada każdy grupy wykładowej.
3. Jeżeli dwóch lub więcej kandydatów otrzymało równą liczbę głosów uprawniającą do uzyskania 
mandatu i kandydatów tych jest więcej niż mandatów do uzyskania, o pierwszeństwie decyduje 
dodatkowe głosowanie przeprowadzone z udziałem tych kandydatów.
4. Głosowanie dodatkowe, o którym mowa w ust. 3 odbywa się niezwłocznie po ogłoszeniu 
wyników pierwszego głosowania.
5. Za wybranego uznaje się kandydata, który uzyskał największą liczbę głosów. Z chwilą wyboru, 
starosta staje się członkiem Wydziałowej Rady Studentów z głosem doradczym.
6. Przy pierwszych wyborach starosty konieczna jest obecność co najmniej 1 członka Komisji 
Rewizyjno-Wyborczej lub Przewodniczącego WRS.
Dział V. Postanowienia końcowe i przejściowe
§ 31.
1. Niezwłocznie po zatwierdzeniu Regulaminu przez rektora Uczelni, Komisja RewizyjnoWyborcza uchwala terminarz wyborczy oraz wyznacza wybory do Parlamentu na dzień 
przypadający nie później niż 7 dni przed zakończeniem sesji egzaminacyjnej w semestrze letnim 
roku akademickiego 2019/2020.
2. Posiedzenie wyborcze nowo wybranego Parlamentu może odbyć się w lipcu 2020 r. i zostać 
przeprowadzone w trybie obiegowym za pomocą środków komunikacji elektronicznej. 
21
Załącznik nr 2. Regulamin Posiedzeń organów kolegialnych 
Samorządu Studenckiego Politechniki Opolskiej
Dział I. Postanowienia ogólne
§ 1.
Regulamin Posiedzeń określa organizację oraz tryb prowadzenia posiedzeń organów kolegialnych 
Samorządu, zwanych dalej organami Samorządu. 
§ 2.
1. Organy Samorządu obradują na posiedzeniach zwyczajnych i nadzwyczajnych.
2. Obradom organu Samorządu przewodniczy jego przewodniczący lub pisemnie wskazany przez 
niego członek organu Samorządu z zaznaczeniem okresu upoważnienia. Dotyczy to sytuacji 
losowych, zdrowotnych lub głosowania dotyczącego przewodniczącego organu. 
3. Zwołanie posiedzenia zwyczajnego organu Samorządu dokonuje jego przewodniczący przez 
wysłanie do wszystkich członków organu oraz osób biorących udział w jego posiedzeniach 
z głosem doradczym zawiadomień określających termin i miejsce posiedzenia oraz projekt 
porządku obrad najpóźniej 7 dni przed terminem posiedzenia. Zawiadomienie zamieszczane jest 
również na stronie internetowej Samorządu.
4. Posiedzenia zwyczajne Parlamentu, Wydziałowych Rad Studentów i Komisji RewizyjnoWyborczej odbywają się co najmniej dwa razy w semestrze, z wyłączeniem lutego, lipca, sierpnia 
i września.
5. Posiedzenia zwyczajne Zarządu odbywają się co najmniej raz w miesiącu, z wyłączeniem 
sierpnia.
6. Protokół z posiedzenia organu Samorządu zamieszczany jest na stronie internetowej Samorządu 
najpóźniej 7 dni przed kolejnym posiedzeniem zwyczajnym.
7. Przewodniczący Samorządu przedkłada Prorektorowi ds. studenckich i organizacyjnych uchwały 
przyjęte podczas posiedzeń Parlamentu wraz z listą obecności oraz protokołem z posiedzenia, 
w czasie którego uchwałę podjęto, w terminie miesiąca od dnia posiedzenia. 
8. Każdy z członków organu Samorządu ma prawo zgłaszać pisemnie do przewodniczącego organu 
wnioski w sprawie porządku obrad wraz z materiałami dotyczącymi sprawy oraz propozycją 
projektu uchwały, jeżeli wniosek dotyczy podjęcia uchwały w określonej sprawie.
9. Przewodniczący organu Samorządu jest odpowiedzialny za wprowadzenia we właściwym czasie 
do projektu porządku obrad spraw, które powinny być rozpatrzone przez ten organ. Projekt 
porządku obrad posiedzenia zwyczajnego organu Samorządu ustala jego przewodniczący.
10. Na wniosek członka organu Samorządu, zgłoszony na początku posiedzenia, przewodniczący 
posiedzenia może zaproponować uzupełnienie zaproponowanego projektu porządku obrad. 
Wniosek taki może dotyczyć tylko wyjątkowych przypadków. 
11. Nadzwyczajne posiedzenie organu Samorządu może zostać zwołane z inicjatywy 
Przewodniczącego Samorządu, Przewodniczącego Komisji Rewizyjno-Wyborczej, 
przewodniczącego organu Samorządu lub na pisemny wniosek złożony do przewodniczącego 
organu Samorządu przez co najmniej 20% członków organu lub 50 studentów Uczelni. 
Wnioskodawcy zobowiązani są dołączyć do wniosku materiały dotyczące sprawy oraz 
propozycję projektu uchwały, jeżeli wniosek dotyczy podjęcia uchwały w określonej sprawie.
12. Termin nadzwyczajnego posiedzenia organu Samorządu określa Przewodniczący Samorządu lub 
Przewodniczący KRW lub przewodniczący organu Samorządu, przy czym termin posiedzenia 
nadzwyczajnego zwoływanego na wniosek studentów wskazanych w ust. 11 nie może przypadać 
później niż 21 dni od daty złożenia wniosku.
22
13. Porządek obrad nadzwyczajnego posiedzenia organu Samorządu określa Przewodniczący 
Samorządu lub Przewodniczący KRW lub przewodniczący organu Samorządu. Zwołując 
nadzwyczajne posiedzenie na wniosek osób wskazanych w ust. 11, Przewodniczący Samorządu 
lub Przewodniczący KRW lub przewodniczący organu Samorządu określa porządek obrad 
zgodnie z treścią wniosku.
14. Do nadzwyczajnych posiedzeń organów Samorządu nie stosuje się postanowień ust. 3-9.
15. Organy Samorządu zatwierdzają porządek obrad posiedzenia nadzwyczajnego na początku 
posiedzenia zwykłą większością głosów.
16. Przełożenie obrad organu Samorządu w przypadku niewyczerpania części porządku obrad nie 
jest uważane za ich zakończenie, lecz za przerwę w obradach. Czas trwania tej przerwy określa 
przewodniczący organu Samorządu. 
17. Poszczególne sprawy są referowane przez tych członków organów Samorządu, którzy wnosili 
o ich umieszczenie w porządku obrad. Pozostałe sprawy referuje przewodniczący obrad lub 
wskazana przez niego osoba. 
18. Członkowie organów Samorządu mają prawo występowania z interpelacjami do 
przewodniczącego obrad oraz do zgłaszania wniosków formalnych dotyczących zagadnień 
proceduralnych związanych wyłącznie ze sprawami będącymi przedmiotem porządku obrad 
i przebiegiem posiedzenia.
19. Przewodniczący obrad lub osoba przez niego upoważniona ma obowiązek odpowiedzieć na 
interpelację najpóźniej na kolejnym posiedzeniu.
Dział II. Głosowania, interpelacje
§ 3.
1. Uchwały organów Samorządu są wiążące dla studentów, chyba że z treści uchwały wynika 
inaczej. Uchwały Parlamentu są wiążące dla pozostałych organów Samorządu.
2. Uchwały, z wyjątkiem przypadków określonych w ust. 3 są podejmowane w głosowaniu jawnym.
3. W głosowaniu tajnym podejmowane są uchwały:
1) w sprawach personalnych;
2) na zarządzenie przewodniczącego obrad;
3) na wniosek członka organu, za zgodą przewodniczącego obrad lub poparty w głosowaniu 
przez co najmniej 1/5 członków danego organu obecnych na posiedzeniu.
4. W uzasadnionym przypadku uchwały leżące w kompetencjach organów Samorządu mogą być 
podejmowane w trybie obiegowym za pomocą środków komunikacji elektronicznej. 
Przewodniczący organu zobowiązany jest poinformować członków organu Samorządu 
o dokładnym terminie rozpoczęcia i zakończenia głosowania obiegowego z co najmniej 
jednodniowym wyprzedzeniem, a czas na oddawanie głosów musi wynosić co najmniej 6 godzin.
5. Uchwała obejmująca więcej niż jedno rozstrzygnięcie może być głosowana łącznie, jeżeli nikt 
z obecnych nie zgłosi sprzeciwu.
6. Do podjęcia uchwały organu Samorządu konieczna jest obecność co najmniej połowy jego 
ogólnej liczby członków uprawnionych do głosowania.
7. Organy Samorządu podejmują uchwały zwykłą większością głosów jeżeli przepis szczególny nie 
stanowi inaczej.
8. Ilekroć w Regulaminie Posiedzeń jest mowa o podjęciu uchwały zwykłą większością głosów, 
należy przez to rozumieć, że do podjęcia uchwały niezbędne jest, aby liczba głosów za podjęciem 
uchwały była wyższa od liczby głosów przeciwnych, niezależnie od liczby osób, które 
wstrzymały się od głosu.
9. Ilekroć w Regulaminie Posiedzeń jest mowa o podjęciu uchwały bezwzględną większością 
głosów, należy przez to rozumieć, że do podjęcia uchwały niezbędne jest, aby za jej podjęciem 
oddano więcej niż 50% ważnie oddanych głosów. Głos wstrzymujący się nie popiera uchwały.
23
10. Bezwzględną większością głosów w przypadku posiedzeń Parlamentu podejmowane są uchwały 
dotyczące:
1) wyboru Przewodniczącego Samorządu;
2) uzgadniania z Senatem Uczelni Regulaminu Studiów;
3) decydowanie w sprawach rozdziału środków finansowych przeznaczonych przez Uczelnię na 
sprawy studenckie;
4) odwoływania.
11. Większością 2/3 głosów w przypadku posiedzeń Parlamentu podejmowane są uchwały 
dotyczące:
1) uchwalenia i zmiany Regulaminu, Ordynacji Wyborczej lub Regulaminu Posiedzeń;
2) dokonywania wykładni postanowień Regulaminu, Ordynacji Wyborczej lub Regulaminu 
Posiedzeń;
3) podjęcia przez Samorząd akcji protestacyjnej o zasięgu uczelnianym.
12. Sprawy wymagające głosowania nie mogą być wprowadzone w punkcie dotyczącym 
komunikatów, zapytań, wolnych wniosków. 
13. Podczas posiedzeń Parlamentu liczenie głosów przeprowadza Komisja Rewizyjno-Wyborcza. 
W przypadku nieobecności członka Komisji Rewizyjno-Wyborczej na danym posiedzeniu, 
Parlament uzupełnia skład Komisji Rewizyjno-Wyborczej na czas posiedzenia. Podczas 
posiedzeń Komisji Rewizyjno-Wyborczej liczenie głosów przeprowadza jeden z członków, 
a podczas posiedzeń Wydziałowej Rady Studentów liczenie głosów przeprowadza Sekretarz 
WRS.
14. Na czas liczenia głosów obrady nie zostają zawieszone, chyba że przewodniczący obrad 
zadecyduje inaczej.
Dział III. Protokołowanie
§ 4.
1. Obrady organów Samorządu są protokołowane przez osobę wyznaczoną przez przewodniczącego 
organu. Protokół podpisuje osoba sporządzająca protokół i przewodniczący obrad.
2. Protokołowaniu podlegają jedynie wnioski, uchwały i interpelacje oraz wypowiedzi zgłoszone 
z żądaniem protokołowania.
3. Dyskusja w poszczególnych punktach obrad jest odnotowywana przez podanie nazwisk osób 
zabierających głos, bez przytaczania szczegółów ich wypowiedzi.
4. Uchwały, protokoły i listy obecności z posiedzeń organów Samorządu są jawne dla wszystkich 
studentów.
5. Przewodniczący organu Samorządu lub upoważniony przez niego członek organu Samorządu 
prowadzi rejestr uchwał organu Samorządu.
24
Dział IV. Obecności na posiedzeniach
§ 5.
1. Członkowie organów Samorządu mają obowiązek uczestniczyć w posiedzeniach organów 
Samorządu, których są członkami.
2. Członek organu Samorządu potwierdza swą obecność na posiedzeniu podpisem na liście 
obecności.
3. Członek Parlamentu ma prawo do jednej nieusprawiedliwionej nieobecności na posiedzeniach 
Parlamentu w ciągu trwania kadencji.
4. Liczbę dozwolonych nieobecności podczas posiedzeń pozostałych organów Samorządu określa 
przewodniczący organu na pierwszym posiedzeniu.
5. Niemożność uczestniczenia w posiedzeniu musi być zgłoszona drogą mailową skierowaną do 
Przewodniczącego KRW przed posiedzeniem, a w wypadkach losowych – nie później niż tydzień 
po posiedzeniu. 